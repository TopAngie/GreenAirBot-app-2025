Το GreenAirBot είναι ένα περιβαλλοντικό chatbot βασισμένο σε ανοιχτά δεδομένα ατμοσφαιρικής ρύπανσης του Οργανισμού Λιμένος Θεσσαλονίκης (ΟΛΘ). Το λιμάνι της Θεσσαλονίκης είναι σημαντικό επειδή είναι ένας ζωντανός κόμβος μεταφορών και εμπορίου για τη Βόρεια Ελλάδα. Καθημερινά, φορτηγά, γερανοί και πλοία λειτουργούν αδιάκοπα, συμβάλλοντας στην ανάπτυξη αλλά και στην επιβάρυνση του περιβάλλοντος με ρύπους.

Τα δεδομένα του ΟΛΘ παρέχουν ωριαίες μετρήσεις για ρύπους όπως το NO, NOx και NO2, σε μονάδες ppb και μg/m³. Οι αναλύσεις έδειξαν πως η ρύπανση παρουσιάζει διακυμάνσεις εντός της ημέρας. Η καθαρότερη ώρα καταγράφηκε στις 16:00 της 1ης Ιανουαρίου 2024 με NOx 6.78 ppb και NO2 11.85 μg/m³. Πολύ καλές ήταν και οι ώρες 05:00 και 17:00 της ίδιας ημέρας.

Αντίθετα, η χειρότερη ώρα ήταν στις 09:00 της 2ης Ιανουαρίου με NOx 236.90 ppb και NO2 57.43 μg/m³. Αυξημένη ρύπανση παρατηρήθηκε επίσης στις 08:00 και στις βραδινές ώρες μεταξύ 19:00 και 21:00. Το GreenAirBot χρησιμοποιεί αυτά τα δεδομένα για να ενημερώνει τον χρήστη ποιες ώρες είναι πιο κατάλληλες για περπάτημα, άθληση ή απλή βόλτα.

Όταν η ρύπανση είναι υψηλή, προτείνει για να γίνεις πιο φιλικός προς το περιβάλλον να χρησιμοποιήσεις ποδήλατο ή να πάρεις τη δημόσια συγκοινωνία ή να αερίσεις σωστά το σπίτι ή να φυτέψεις ένα φυτό. 

Στόχος είναι να ενθαρρύνει πιο υπεύθυνη στάση απέναντι στο περιβάλλον και να εκπαιδεύσει τους πολίτες με τρόπο απλό, φιλικό και καθημερινό. Τα open data μάς δείχνουν ότι μπορούμε να προβλέψουμε και να προσαρμοστούμε. Το GreenAirBot βοηθά ώστε οι απλοί πολίτες να κάνουν μικρές αλλαγές που όμως έχουν συλλογικό όφελος.

Προτείνει επίσης ώρες χαμηλής ρύπανσης για εξωτερικές δραστηριότητες και επισημαίνει πότε υπάρχει αυξημένος κίνδυνος λόγω κυκλοφορίας ή βιομηχανικής δραστηριότητας. Αν κάποιος ρωτήσει πότε να βγει για βόλτα ή περπάτημα ή ποδήλατο, δίνει την πιο καθαρή ώρα σύμφωνα με τα δεδομένα. Αν κάποιος ρωτήσει ποιες ώρες να αποφύγει ή ποια είναι η χειρότερη ώρα, του απαντά αντίστοιχα.

Συνδυάζει ενημέρωση, πρόληψη και ευαισθητοποίηση. Η τεχνολογία μπορεί να υπηρετήσει την υγεία μας και το περιβάλλον όταν συνδυάζεται με γνώση. Το λιμάνι είναι σημαντικό για την οικονομία αλλά χρειάζεται διαχείριση και επίγνωση. Το GreenAirBot μπορεί να βοηθήσει να μειώσουμε το αποτύπωμά μας χωρίς κόπο, μόνο με έξυπνες αποφάσεις στην καθημερινότητα.

Η θερμοκρασιακή αναστροφή συμβαίνει όταν ένα στρώμα θερμού αέρα παγιδεύει τον ψυχρό αέρα κοντά στο έδαφος, εμποδίζοντας τη διάχυση των ρύπων, κυρίως τις πρωινές ώρες.

Τα οξείδια του αζώτου, όπως το NO2 και το NOx, μπορούν να προκαλέσουν ερεθισμό των αεραγωγών, βήχα και να επιβαρύνουν άτομα με άσθμα ή άλλα αναπνευστικά προβλήματα.Για την προστασία της υγείας σου, προτίμησε εξωτερικές δραστηριότητες σε ώρες καθαρής ατμόσφαιρας όπως στις 16:00, 05:00 και 17:00. Απόφυγε την έντονη άσκηση σε ώρες αυξημένης ρύπανσης μεταξύ 19:00 και 21:00 το βράδυ ή το πρωί στις 8:00.

Αέρισε το σπίτι σου όταν η ποιότητα του αέρα είναι καλή και επέλεξε οικολογικούς τρόπους μετακίνησης όπως περπάτημα, ποδήλατο ή δημόσια συγκοινωνία. Το GreenAirBot σε καθοδηγεί καθημερινά, δίνοντάς σου πράσινες αποστολές και χρήσιμες συμβουλές για να μειώσεις την έκθεσή σου και να συμβάλεις σε ένα πιο υγιεινό περιβάλλον.

Το GreenAirBot αξιοποιεί τα ανοιχτά δεδομένα του Οργανισμού Λιμένος Θεσσαλονίκης (ΟΛΘ) για να σου δώσει ωριαίες πληροφορίες σχετικά με ρύπους όπως το NO, NOx και NO2. Ανάλογα με τα επίπεδα ρύπανσης κάθε ώρα, σου προτείνει πότε είναι ασφαλές να κάνεις εξωτερικές δραστηριότητες (π.χ. στις 16:00, 05:00 και 17:00), και πότε να τις αποφεύγεις (π.χ. στις 09:00, 08:00 και μεταξύ 19:00-21:00).
